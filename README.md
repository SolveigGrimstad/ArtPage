# Verdensrommet!
Dette prosjektet er en intro til Webutvikling. Nettsiden er et galleri med to tilnærmet like bilder som har en viss interaktivitet. Ved hjelp av teknologiene SVG og HTML5 CANVAS er bildene blitt prøvd å bli lagdt så like som mulig, selv med to ulike teknologier. Ved å klikke på stjernen eller månene skifter stjernen farge og månen blir en sol. Ved å klikke på nytt skifter de til orginalbildet igjen. Å føre musen over bildet får romskipet til å bevege seg i vertikalretning. 

<img width="1334" alt="verdensrommet" src="https://user-images.githubusercontent.com/81631984/113573683-e2018a80-961a-11eb-8fd1-715b7b956293.png">


# Dokumentasjon
## Bruk av HTML5 Canvas og SVG
Jeg begynte først å lage et utkast med et par elementer og animasjon i HTML Canvas. Det viste seg å bli en utfordring å lage det samme i SVG og jeg ble dermed nødt til å forenkle animasjonen slik at bildene ble så like som mulig. Lenger ut i prosjektet erfarte jeg hva som er mulig å få til i både Canvas og SVG. Det gjorde det lettere å se for seg hva som var mulig å oppnå og forestille seg produktet. For å lage månen plasserte jeg to sirkler som overlappet hverandre der den høyre sirkelen fikk lik farge som bakgrunnen, mens den til venstre er hvit for å illustrere månen. Sirkelanimasjonen skal forestille jordkloden i bevegelse. I Canvas blir sirkelen tegnet på nytt flere ganger, der x-posisjonen endres kontinuerlig, og den «forrige» sirkelen fjernes ved bruk av clearRect. Jeg sjekker også sirkelens posisjon og endrer fortegn av x-posisjon når sirkelen treffer enden på Canvaset, som medfører motsatt rettet bevegelse. Samsvarende skjer i SVG ved å bruke animate<>. Verdiene i values får sirkelen til å gå fram og tilbake. Gjentagende oppførsel av sirkelens bevegelse får jeg ved å sette repeatCount på indefinite. I Canvaset har jeg ganske lik logikk for romskipet som for sirkelens bevegelse, men her bruker jeg i tillegg jQuery for å oppdage når musen er over Canvaset. Funksjonen animate() kaller på clearRect og tegner alle elementene igjen. Videre oppdateres y posisjonen til romskipet. For å få animasjonene til å endres ved klikking og hover har jeg brukt jQuery og if-setninger i kombinasjon. For å få animasjonen med romskipet til å fungere i SVG, brukte jeg CSS og Keyframes, hvor hele tegningen, som bestod av flere elementer, ble lagt i en group. Jeg fikk dermed til å flytte hele romskipet som en enhet.

## Bruk av Flexbox
Etter å ha lest meg opp på både Flexbox og Grid, valgte jeg å bruke Flexbox siden Flexbox egnet seg bedre til mindre, komplekse prosjekter. Jeg så derfor ikke behovet for å bruke Grid da min nettside ikke krevde avansert plassering vertikalt og horisontalt av de ulike elementene. Flexbox ga meg gode verktøy til å organisere de ulike elementene ved nettsiden. Ved bruk av en Flex-container rundt alle elementene, inkludert den innebygde funksjonen Flexwrap, blir siden responsiv når nettleservinduets størrelse endrer seg. Jeg har også en egen Flexbox rundt Canvas- og SVG elementene mine, som gjorde at jeg fikk ordnet dem vertikalt slik jeg ville.

## Bruk av jQuery
For å få SVG-elementene mine til å skifte farge eller forsvinne/vises brukte jeg jQuery. Ved å bruke de innebygde funksjonene hide()/show() fikk jeg skiftet figur for hvert klikk på en av de elementene. Til menyen nederst brukte jeg jQuery for å få knappene til å bli interaktiv. For å oppdage når musen hovret over Canvaset eller når Canvaset blir klikket på brukte jeg jQuery sine funksjoner ‘onmoseover’, ‘onmouseout’ og ‘onclick’. Dette gjorde det mye lettere, i tillegg at det ble renere å kode animasjon ved brukeraktivitet. jQuery forenklet scriptet mitt og gjorde det lett og få ulik brukerinteraksjon. jQuery fungerer også likt i de aller fleste weblesere og er derfor en fordel å bruke.

## Cross-browser testing
Underveis i prosessen åpnet jeg html-filen i Firefox og Google Chrome for å teste om siden fungerte som forventet. Ved å interagere som en bruker, sjekket jeg om all animasjon fungerte som den skulle også om den var identisk i de to browserne. For å sjekke om siden tilpasset seg vinduet endret jeg størrelse på fanen i tillegg til å bruke mobile view. Jeg inspiserte også siden for å sjekke feilmeldinger i consolen og sjekke layouten.
